---
title: "The All-American Hockey"
date: "2001-11-07"
number: 1
---

![allamerican1](/images/allamerican1.jpg) ![allamerican2](/images/allamerican2.jpg)

Legenden talar om en man som kom in till sin frisör och sa:
"I want it short on the top but long in the back" och så var den första hockeyfrillan född. "The All American Hockey" är klassikern och den absolut vanligaste hockeyn, en svensson hockey skulle man kunna säga. Den följer den enkla men stenhårda 3:1 regeln, längden i nacken måste under alla omständigheter vara minst tre gånger så långt som uppe på huvudet.

För att enklast kvala in i ishockeyfrisyrfamiljen väljer många att ha kort stubb uppe på huvudet och kan då variera längden i nacken med stor valfrihet, men amerikanerna kombinerar också friskt med andra frisyrer och skapar på så sätt ibland de mest groteska kombos man kan tänka sig.

## Målgrupp:
"The All-American Hockey" är mycket vanlig i USA och absolut mest populär på landsbygden där de helt och hållet saknar smak och omdöme. Det mest osmakliga exemplet tros vara när en hel familj går iklädda ishockeyfrisyr (Familjehockey) men nästan lika illa är det när en person med mycket krulligt hår väljer den stubbade toppen och sparar en krullig nackvärmare (Poodleneckhockey).

"The All-American Hockey" dominerar stort i arbetarklassen och den lägre medelklassen. Nästan inga akademiker och högutbildade använder sig av denna hockeytypen (se Överklasshockey).

## Intressen:
Grillfester, husvagnssemester, sport, öl och talkshows a la Ricki Lake.

## Aggressivitet:
4, "The All American Hockey" är vanligtvis en fredlig typ och så länge man inte stör hans familj eller intressen håller han sig helt lugn och passiv.

## Åldersgrupp:
20-50, före tjugo års ålder brukar man normalt sett ha en "Juniorhockey" och efter femtio års ålder (i vissa fall tidigare) brukar "Flinthockeyn" inträda.