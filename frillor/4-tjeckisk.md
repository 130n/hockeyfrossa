---
title: "Tjeckisk hockey"
date: "2001-11-07"
number: 4
---

![tjeckisk1](/images/tjeckisk1.jpg) ![tjeckisk2](/images/tjeckisk2.jpg)

Hela Tjeckien grät blod när deras älskade folkhjälte och ishockeyikon Jagomir Jagr valde att lägga hockeyfrillan på hyllan. De trodde och tror fortfarande på sägnen om Samson och hans hår, att kraften sitter i håret. Det enda som någonsin varit trendigt i Tjeckien (om man bortser från deras folkdräkt i stentvättat jeanstyg) är "hockey", och så kommer det troligen alltid att förbli.

Den "Tjeckiska hockeyn" följer givetvis den grundläggande 3:1 regeln men bortsett från det så är den mer arrogant i sin framtoning. Den är oftast stor och framfusig, följer inte någon fast struktur och känns för människor utan tjeckiskt ursprung direkt påträngande vid blotta åsynen. Tjeckien är hockeyfrillornas Mecca och rangen mäts efter storleken. Man kan tydligt se att killen på översta bilden har en "Tjeckisk hockey" av hög rang. Han har kompletterat med en halvtät stasche och är troligen omåttligt populär bland damerna. De tjeckiska hockeyspelarna brukar trimma barret precis så mycket att hjälmen får plats på huvudet men vissa spelare använder till och med sin hockeyfrilla som hjälm. Det är bara bland hockeyspelarna i öst som den "Tjeckiska hockeyn" används.
I väst använder hockeyspelarna "The All-American Hockey" och nu på senare tid har även "Trendhockeyn" gjort intrång, trots att den inte ens kan klassas som "hockey" pga. 3:1 regeln.

## Målgrupp:
Utanför Tjeckiens gränser finns det endast ett fåtal självplågare som bär den "Tjeckiska hockeyn" och de gör det med berått mod. I Tjeckien däremot där har alla "hockey", alla. Ung som gammal, kvinna som man, rik som fattig, ja alla bär "hockeyn" med stolthet. De enda som inte bär "hockey" är de som är invandrade till Tjeckien men de är verkligen en utsatt minoritet, vissa restauranger vägrar t.ex. att servera om man inte har hockey och vissa sjukhus vägrar t.o.m. att ge vård åt hockeylösa.

## Intressen:
Kort och gott, Hockeyfrillor

## Aggressivitet:
7, i sin hemmiljö är den "Tjeckiska hockeyn" fredlig och som människor är mest, men utanför den tjeckiska gränsen kan de lätt känna sig trängda av alla blickar och glåpord. Om en "Tjeckisk hockey" väl börjat slänga med barret bör man ha löparskorna lätt tillgängliga för när han är arg är han som en dödlig "terminator" med hockeyfrilla

## Åldersgrupp:
Oändlig, de föds med "hockey" och de dör med "hockey".